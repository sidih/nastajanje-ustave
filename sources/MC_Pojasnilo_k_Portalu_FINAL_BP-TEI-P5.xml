<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author>Microsoft Office User</author>
            </titleStmt>
            <editionStmt>
                <edition><date>2021-12-21</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2021-12-21T17:07:01Z</date><name>Microsoft Office User</name></change>
            </listChange>
        </revisionDesc>
    </teiHeader>
    <text>
        <body>
            <p>Ustava Republike Slovenije, razglašena 23. decembra 1991, je eden najpomembnejših
                dokumentov v zgodovini slovenskega naroda. Po eni strani pomeni utrditev slovenske
                državne suverenosti, ki jo je 25. junija 1991 vzpostavila Temeljna ustavna listina o
                samostojnosti in neodvisnosti Republike Slovenije. Po drugi strani daje slovenski
                državi temeljno politično in pravno vsebino, saj zagotavlja demokratični politični
                sistem, varstvo človekovih pravic in svoboščin, pravno in socialno državo, lokalno
                samoupravo ter druge demokratične vrednote in institucije. Kot vrhovni pravni akt
                ustava državljankam in državljanom jamči osebno svobodo in človeško dostojanstvo,
                družbi kot celoti pa nudi vrednostno sidro, ki tudi v spreminjajočih se družbenih
                razmerah zagotavlja kontinuiteto ter vsaj relativno in okvirno stabilnost slovenske
                pravne ureditve.</p>
            <p>Spletna stran www.nastajanje-ustave.si obeležuje 30. obletnico obstoja Ustave
                Republike Slovenije. Na njej so objavljena prvič zbrana in sistematično urejena vsa
                dostopna gradiva Skupščine Republike Slovenije in njene Komisije za ustavna
                vprašanja, ki pričajo o času slovenskega osamosvajanja in izgradnje nove ustavne
                ureditve v letih 1990 in 1991. Objavljena gradiva razkrivajo polemično ozračje ter
                raznolikost idej in predlogov v ustavni razpravi, hkrati pa tudi privrženost
                skupnemu cilju, to je suvereni in demokratični Republiki Sloveniji.</p>
        </body>
    </text>
</TEI>
