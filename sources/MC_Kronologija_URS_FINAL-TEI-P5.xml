<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author/>
            </titleStmt>
            <editionStmt>
                <edition><date>2021-12-15</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2021-12-17T09:08:34Z</date><name/></change>
            </listChange>
        </revisionDesc>
    </teiHeader>
    <text>
        <body>
            <div>
                <head>Kronologija</head>
                <docAuthor>Miro Cerar</docAuthor>
                <table>
                    <row>
                        <cell>18. februar 1987</cell>
                        <cell>57. številka Nove revije</cell>
                        <cell>Kot posebna številka Nove revije izidejo Prispevki za slovenski
                            nacionalni program, v katerih avtorji izpostavijo potrebe po uresničitvi
                            pravice slovenskega naroda do samoodločbe in državni suverenosti, po
                            razvoju slovenske parlamentarne večstrankarske demokracije, po
                            formiranju slovenske vojske, potrebo po drugačni ureditvi pravnega
                            razmerja z Jugoslavijo itd.</cell>
                    </row>
                    <row>
                        <cell>16. marec 1987</cell>
                        <cell>Javna tribuna Društva Slovenskih pisateljev</cell>
                        <cell>V Cankarjevem domu poteka javna tribuna Društva slovenskih pisateljev
                            o amandmajih k zvezni ustavi. Tribuna spodbudi intelektualce in civilno
                            družbo, da postanejo aktivni akterji procesa nastajanja nove ustave.
                        </cell>
                    </row>
                    <row>
                        <cell>25. april 1988</cell>
                        <cell>Gradivo za slovensko ustavo (t.i. 'Pisateljska ustava')</cell>
                        <cell>Zasnova besedila nove ustave, oblikovana v okviru Društva slovenskih
                            pisateljev in Slovenskega sociološkega društva, je pod naslovom Gradivo
                            za slovensko ustavo objavljena v Časopisu za kritiko znanosti (v
                            javnosti dobi ime 'Sociološko-pisateljska' ali 'Pisateljska
                            ustava').</cell>
                    </row>
                    <row>
                        <cell>27. september 1989</cell>
                        <cell>Ustavni amandmaji IX do XC</cell>
                        <cell>Sprejeti so amandmaji IX do XC k ustavi SR Slovenije, ki okrepijo
                            položaj Slovenije znotraj SFR Jugoslavije. Med drugim zajamčijo varstvo
                            človekovih pravic ter omogočijo tržno gospodarstvo in politični
                            pluralizem ter z njim demokratizacijo slovenskega političnega
                            prostora.</cell>
                    </row>
                    <row>
                        <cell>16. december 1989</cell>
                        <cell>Imenovanje Skupine za pripravo izhodišč za novo ustavo SR Slovenije in
                            novo ustavo SFR Jugoslavije</cell>
                        <cell>Predsedstvo Socialistične Republike Slovenije imenuje delovno skupino
                            za pripravo izhodišč za novo republiško in zvezno ustavo. Skupina
                            pripravi izhodišča na podlagi usmeritev, ki so jih določili ustavni
                            amandmaji iz istega leta ter nekateri politični in strokovni dokumenti
                            oziroma gradiva.</cell>
                    </row>
                    <row>
                        <cell>7. marec 1990</cell>
                        <cell>Ustavni amandmaji XCI do XCV</cell>
                        <cell>Ustavni amandmaji iz poimenovanja republike Slovenije črtajo besedo
                            'socialistična' ter natančneje določijo vlaganje kandidatur za aprilske
                            demokratične volitve.</cell>
                    </row>
                    <row>
                        <cell>29. marec 1990</cell>
                        <cell>Zakon o himni Republike Slovenije </cell>
                        <cell>Za novo slovensko himno je zakonsko določena 'Zdravljica'. Zakon
                            določi njeno besedilo, melodijo, izvajanje in uporabo.</cell>
                    </row>
                    <row>
                        <cell>10. april 1990</cell>
                        <cell>Neformalni Delovni osnutek nove slovenske ustave (t.i. 'Demosova
                            ustava')</cell>
                        <cell>Na temelju Pisateljske ustave Zbor za ustavo v sodelovanju z Demosom
                            in Zvezo socialistične mladine Slovenije sprejme Delovni osnutek nove
                            ustave (v javnosti dobi ime 'Demosova ustava').</cell>
                    </row>
                    <row>
                        <cell>8., 12. in 22. april 1990</cell>
                        <cell>Prve demokratične volitve v Republiki Sloveniji</cell>
                        <cell>Na demokratičnih (pluralnih) volitvah so izvoljeni nova republiška
                            skupščina, predsedstvo republike in njegov predsednik. V skupščini dobi
                            večino koalicija Demos.</cell>
                    </row>
                    <row>
                        <cell>9. maj 1990</cell>
                        <cell>Konstituiranje novoizvoljene Skupščine Republike Slovenije</cell>
                        <cell>Na konstitutivni seji demokratično izvoljene skupščine je za njenega
                            predsednika izvoljen dr. France Bučar. Skupščina 16. maja izvoli nov
                            Izvršni svet Republike Slovenije na čelu z Lojzetom Peterletom (po
                            sprejemu nove ustave 23. decembra 1991 izvršni svet nadaljuje svoje delo
                            kot vlada).</cell>
                    </row>
                    <row>
                        <cell>13. junij 1990</cell>
                        <cell>Ustanovitev Ustavne komisije Skupščine Republike Slovenije</cell>
                        <cell>Skupščina ustanovi svojo ustavno komisijo, katere prednostna naloga
                            je, da pripravi predlog nove ustave Republike Slovenije in ga predloži
                            vsem trem zborom skupščine v obravnavo in sprejem.</cell>
                    </row>
                    <row>
                        <cell>25. junij 1990</cell>
                        <cell>Predlog za začetek postopka za sprejetje nove slovenske ustave</cell>
                        <cell>Novoizvoljeno Predsedstvo Republike Slovenije sprejme Predlog za
                            začetek postopka za sprejetje nove slovenske ustave. Skupščina predlog
                            potrdi 18. julija.</cell>
                    </row>
                    <row>
                        <cell>2. julij 1990</cell>
                        <cell>Deklaracija o suverenosti države Republike Slovenije</cell>
                        <cell>Skupščina Republike Slovenije sprejme deklaracijo o suverenosti, ki
                            politično okrepi prizadevanja za vzpostavitev Slovenije kot suverene
                            države.</cell>
                    </row>
                    <row>
                        <cell>18. julij 1990</cell>
                        <cell>Sklep o začetku postopka za sprejem ustave Republike Slovenije</cell>
                        <cell>Skupščina Republike Slovenije sprejme sklep o začetku postopka za
                            sprejem nove ustave. </cell>
                    </row>
                    <row>
                        <cell>20. – 25. avgust 1990</cell>
                        <cell>Predlog osnutka nove slovenske ustave (t.i. 'Podvinska
                            ustava').</cell>
                        <cell>Strokovna skupina skupščinske ustavne komisije sestavi predlog osnutka
                            nove slovenske ustave (v javnosti dobi ime 'Podvinska ustava').</cell>
                    </row>
                    <row>
                        <cell>5. oktober 1990</cell>
                        <cell>Ustavni amandmaji XCVI do XCVIII</cell>
                        <cell>Ustavni amandmaji k slovenski ustavi določijo, da se v Sloveniji ne
                            uporabljajo več določbe ustave SFR Jugoslavije, ki niso v skladu z
                            ustavo Republike Slovenije.</cell>
                    </row>
                    <row>
                        <cell>12. oktober 1990</cell>
                        <cell>Osnutek Ustave Republike Slovenije</cell>
                        <cell>Ustavna komisija na temelju predloga strokovne skupine določi osnutek
                            ustave in ga s spremno razlago posreduje v javno razpravo.</cell>
                    </row>
                    <row>
                        <cell>12. oktober 1990 – 30. november 1990</cell>
                        <cell>Javna razprava o osnutku ustave</cell>
                        <cell>Posamezniki, lokalne skupnosti, politične stranke, gospodarski
                            subjekti, združenja, strokovne ter druge institucije in organizacije
                            ustavni komisiji posredujejo pripombe in pobude glede osnutka ustave.
                            Komisija prejema pripombe in pobude tudi po poteku javne razprave in jih
                            upošteva v okviru ustavne razprave. </cell>
                    </row>
                    <row>
                        <cell>23. december 1990</cell>
                        <cell>Plebiscit</cell>
                        <cell>Ker ustava še ni sprejeta in ni mogoče izvesti ustavnega referenduma o
                            novi državni ureditvi, se slovensko politično vodstvo odloči za izvedbo
                            plebistica. Le-tega se udeleži 1.359.901 volivcev od skupaj 1.459.752
                            volilnih upravičencev (93,2%. udeležba), pri čemer 1.288.044 (88,2 %)
                            volivcev glasuje ZA samostojno in neodvisno državo Slovenijo.</cell>
                    </row>
                    <row>
                        <cell>22. februar 1991</cell>
                        <cell><list style="list-style-type:none;">
                            <item>Ustavni amandma XCIX</item>
                            <item>Resolucija o predlogu za sporazumno razdružitev SFR
                                Jugoslavije</item>
                        </list></cell>
                        <cell>Sprejeti ustavni amandma k slovenski ustavi določi podlago za suvereno
                            urejanje slovenskih notranjih in zunanjih zadev. Hkrati določi, da
                            dokler slovenska skupščina ne odloči drugače, Slovenija še vedno ureja
                            odnose z drugimi republikami in zveznimi organi v SFR Jugoslaviji.
                            Resolucija vzporedno z amandmajem ponudi konkretne predloge za
                            razdružitev jugoslovanskih republik.</cell>
                    </row>
                    <row>
                        <cell>24. junij 1991</cell>
                        <cell>Ustavni amandma C</cell>
                        <cell>Sprejet je ustavni amandma C, ki določi nov grb in novo zastavo
                            Republike Slovenije.</cell>
                    </row>
                    <row>
                        <cell>25. junij 1991</cell>
                        <cell><list style="list-style-type:none;">
                            <item>Temeljna ustavna listina o samostojnosti in neodvisnosti Republike
                                Slovenije</item>
                            <item>Ustavni zakon za izvedbo Temeljne ustavne listine o samostojnosti
                                in neodvisnosti Republike Slovenije</item>
                            <item>Deklaracija ob neodvisnosti</item>
                        </list></cell>
                        <cell>Skupščina Republike Slovenije sprejme tri osrednje osamosvojitvene
                            dokumente. Prva dva sta ustavnopravna akta, deklaracija pa je politični
                            dokument. Z razglasitvijo Temeljne ustavne listine Republika Slovenija
                            postane suverena (samostojna in neodvisna) država.</cell>
                    </row>
                    <row>
                        <cell>25. junij 1991</cell>
                        <cell>Sveženj osamosvojitvenih zakonov</cell>
                        <cell>Temeljna ustavna listina in ustavni zakon za njeno izvedbo omogočita
                            in terjata obsežne spremembe slovenske zakonodaje. Najprej je sprejet
                            sveženj novih zakonov, ki suvereno urejajo pomembne državotvorne prvine
                            osamosvojene Slovenije (med njimi so npr. Zakon o državljanstvu
                            Republike Slovenije, Zakon o tujcih, Zakon o potnih listinah državljanov
                            Republike Slovenije in Zakon o nadzoru državne meje).</cell>
                    </row>
                    <row>
                        <cell>4. december 1991</cell>
                        <cell><list style="list-style-type:none;">
                            <item>Predlog Ustave Republike Slovenije</item>
                            <item>predlog Ustavnega zakona za izvedbo Ustave Republike
                                Slovenije</item>
                        </list></cell>
                        <cell>Ustavna komisija določi predlog nove ustave in ustavnega zakona za
                            njeno izvedbo. Oba sta posredovana v obravnavo in sprejem
                            skupščini.</cell>
                    </row>
                    <row>
                        <cell>23. december 1991</cell>
                        <cell>Ustava Republike Slovenije</cell>
                        <cell>Skupščina Republike Slovenije sprejme in na skupni seji vseh treh
                            zborov razglasi novo slovensko ustavo. Ustava Republike Slovenije začne
                            veljati z razglasitvijo in pomeni temelj nove, demokratične, pravne in
                            socialne države, v kateri so zagotovljene človekove pravice in temeljne
                            svoboščine.</cell>
                    </row>
                </table>
            </div>
        </body>
    </text>
</TEI>
