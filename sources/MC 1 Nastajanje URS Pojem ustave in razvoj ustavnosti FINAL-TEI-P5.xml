<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author>Microsoft Office User</author>
            </titleStmt>
            <editionStmt>
                <edition><date>2021-12-05</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2021-12-12T18:01:07Z</date><name>Microsoft Office User</name></change>
            </listChange>
        </revisionDesc>
    </teiHeader>
    <text>
        <body>
            <div>
                <head><anchor xml:id="Toc130884611"/><hi style="font-size:12pt">Miro
                    Cerar</hi></head>
            </div>
            <div>
                <head><hi style="font-size:14pt">POJEM USTAVE IN OBČI RAZVOJ USTAVNOSTI</hi><anchor
                        xml:id="Toc130884612"/><note place="foot" xml:id="ftn1" n="1"><p
                            rend="footnote text">
                            <hi rend="color(FF0000)" xml:space="preserve">*Literatura, na kateri temeljijo to in ostala poglavja, je strnjeno navedena v posebnem pregledu literature – </hi><hi
                                rend="underline color(FF0000)">glej: LINK</hi>
                            <hi rend="color(FF0000)">Za razumevanje širšega zgodovinskega,
                                političnega, pravnega in širšega družbenega konteksta nastajanja
                                slovenske ustave, državnega osamosvajanja in demokratizacije
                                Slovenije ter pomena, vsebine in funkcije slovenske ustave naj
                                bralka in bralec posežeta po njej. LINK</hi></p></note></head>
                <div>
                    <head><hi rend="italic" xml:space="preserve">Uvodna predelitev pojma ustave </hi></head>
                    <p>Ustava je vrhovni pravni akt države, ki določa temelje pravno-politične
                        zgradbe države ter opredeljuje temeljne vidike razmerij med državno oblastjo
                        in posamezniki ter drugimi pravnimi subjekti. Od vrste in značilnosti
                        politične oblasti v času sprejemanja ustave je odvisno, ali je ustava
                        sprejeta na demokratičen ali nedemokratičen način ter ali vpostavlja
                        demokratičen ali nedemokratičen političen sistem. Slovensko ustavo je 23.
                        decembra 1991 sprejela demokratično izvoljena slovenska skupščina. Iz ustave
                        izhaja, da je Slovenija demokratična republika, ki kot država temelji na
                        ljudski suverenosti, na načelu ustavnosti in na parlamentarni obliki
                        politične oblasti, pri čemer je zavezana varstvu človekovih pravic ter
                        načeloma pravne in socialne države. </p>
                    <p>Ustava je torej nekakšna osebna izkaznica države, ki na eni strani
                        opredeljuje ustroj oziroma zgradbo (lat. <hi rend="italic">constitutio,</hi>
                        angl.<hi rend="italic" xml:space="preserve"> constitution</hi>) države kot
                            <hi rend="italic">politične</hi> skupnosti, po drugi strani pa
                        vzpostavlja in pooseblja temelje <hi rend="italic">pravne</hi> ureditve
                        države. Gre za politično-pravni akt oziroma dokument, v katerem je v resnici
                        vsebinsko težko medsebojno ločiti politične in pravne prvine, saj so te
                        tesno prepletene. Politično-pravna ambivaletnost se kaže tudi v nastajanju
                        ustave. Po eni strani je ustava izraz <hi rend="italic">politične</hi>
                        odločitve ljudstva ter njegovih predstavnikov v ustavnodajni skupščini ali v
                        parlamentu, ali pa je, če ustava nima demokratičnega izvora, izraz <hi
                            rend="italic">politične</hi> odločitve avtokratične (avtoritarne,
                        totalitarne itd.) oblasti, ki ustavo oblikuje in sprejme po svoji lastni
                        volji. Po drugi strani pa ustavo praviloma pojmujemo kot pravni akt predvsem
                        tudi zato, ker je sprejeta po <hi rend="italic">pravno</hi> določenem
                        postopku ter je razglašena, objavljena in uveljavljena kot <hi rend="italic"
                            >pravni akt</hi>. </p>
                    <p>V nadaljevanju bo ustava – tako kot je to običajno oziroma splošno
                        uveljavljeno – označevana kot temeljni in v suvereni državi najvišji <hi
                            rend="italic">splošni oblastni pravni akt</hi>, vendar pa se je treba ob
                        tem vseskozi zavedati, da je ustava hkrati tudi temeljni <hi rend="italic"
                            >politični</hi> akt opredelitve državne ureditve. Kot <hi rend="italic"
                            >vrhovni pravni akt</hi> je ustava nadrejena (navadnim) zakonom in vsem
                        podzakonskim pravnim aktom, zato morajo biti vsi ti akti bodisi v skladu z
                        ustavo ali pa ji vsaj ne smejo nasprotovati. <hi rend="italic">Skladnost z
                            ustavo</hi> je nujna povsod tam, kjer to ustava v obliki zapovedi,
                        prepovedi ali pooblastil izrecno določa, medtem ko je glede družbenih
                        razmerij in področij, ki jih ustava izrecno ne opredeljuje, treba
                        zagotoviti, da zakonsko in drugačno pravno urejanje teh področij ustavi
                        (vsaj) <hi rend="italic">ne nasprotuje</hi>. </p>
                </div>
                <div>
                    <head><hi rend="italic">Obči razvoj ustavnosti</hi>
                    </head>
                    <p>V antični atenski državi je bil specifičen pojem ustave v rabi v okviru
                        filozofskih razpravljanj grških mislecev, še posebej Platona in Aristotela.
                        Slednji je bil prvi, ki je filozofsko opredelil razliko med temeljnimi
                        načeli in pravili celotne državne in družbene ureditve (gr. <hi
                            rend="italic">politeia</hi> – skupek norm o državnih oblasteh, njihovih
                        pooblastilih in razmerjih) ter normami, ki izhajajo oziroma so izvedene iz
                        teh temeljev in urejajo način izvrševanja oblastnih pooblastil (gr. <hi
                            rend="italic">nomoi</hi> – zakoni). Sama beseda »ustava« ali
                        »konstitucija« je bila nato v bolj pravnem smislu prvič uporabljena v rimski
                        državi. Z ustavo (<hi rend="italic">constitutio</hi>) so razumeli edikte, ki
                        so jih imperatorji izdajali zaradi urejanja pomembnejših ekonomskih in
                        političnih vprašanj. Vendar pa antično obdobje dejansko ni ustvarilo pojma
                        ustave v smislu enotnega pravnega (točneje: pravno-političnega) akta, v
                        katerem bi bile vsebovane temeljne norme, ki so bistvene za organizacijo in
                        delovanje državne skupnosti. Na splošno je mogoče ugotoviti, da stari vek ni
                        izoblikoval takšnega pojma ustave, zato tudi ni imel neposrednega vpliva na
                        razvoj moderne ustavnosti. O tej lahko govorimo šele z nastankom prvih
                        zametkov ustavnosti v Angliji v 13. stoletju. </p>
                    <p>Kljub temu da ima Anglija časovno prioriteto glede razvoja posameznih vidikov
                        sodobne ustavnosti, pa v tej deželi vse do danes ni bila sprejeta ustava v
                        obliki enovitega pisanega akta. Angleško ustavo oziroma ustavno pravo tako
                        tvorijo različne ustavne konvencije, običaji in posamezni pisani akti
                        (srednjeveške listine in peticije, mednarodne pogodbe in zakonodajni akti
                        sodobnega tipa). V nasprotju z Anglijo se je po meščanskih revolucijah, ki
                        pomenijo temeljni prelom s srednjeveško politično in pravno organizacijo, v
                        večini zahodnih držav postopno razvilo takšno moderno pravo, ki je
                        novonastale vrednote (npr. svobodo in enakost posameznikov) na najvišji
                        ravni izrazilo v obliki ustav kot enovitih dokumentov. Tam, kjer je
                        meščanstvo sámo prevzelo oblast, je z ustavo določilo oziroma razglasilo
                        predvsem naslednja načela: spoštovanje temeljnih pravic človeka in
                        državljana, načelo nacionalne (ljudske) suverenosti in načelo delitve
                        oblasti. Takšno ustavo so leta 1791 sprejeli v Franciji (temeljila je na
                        Deklaraciji o pravicah človeka in državljana iz leta 1789), že pred tem,
                        leta 1787, pa so Združene države Amerike sprejele prvo moderno ustavo, ki je
                        v obliki enotnega akta in sistematično opredelila temelje državne ureditve.
                        V državah, v katerih meščanstvo ni v celoti prevzelo oblasti oziroma
                        dominantne vloge v družbi, pa so se še dlje časa ohranile kompromisne
                        ureditve, v katerih je ostala oblast razdeljena med meščanstvo ter vladarja
                        in preostale stanove iz fevdalne ureditve.</p>
                    <p>Na tem mestu je treba opozoriti, da niti antičnega grškega pojma <hi
                            rend="italic">politeía</hi>, ki se včasih v sodobne jezike prevaja kot
                        »ustava«, niti antičnega rimskega pojma <hi rend="italic">constitutio</hi>
                        ni primerno enačiti s tem, kar v sodobnem času razumemo s pojmom ustave.
                        Moderni pojem ustave in ustavnosti se je namreč uveljavil šele v 18.
                        stoletju, v času severnoameriške osvoboditve oziroma osamosvojitve izpod
                        angleške kolonialne oblasti. V času pred tem oziroma pred meščanskimi
                        revolucijami, je imel pojem ustave bistveno drugačen pomen od tistega, ki ga
                        je prinesla moderna ustavnost in ki je nato prevladal v svetu ter se ohranil
                        vse do danes. </p>
                    <p>V času <hi rend="italic">pred meščanskimi revolucijami</hi>, je pojem ustave
                            (<hi rend="italic">constitutio</hi>) označeval položaj določene države v
                        luči njenih zgodovinskih, naravnih in pravnih okoliščin, kar se je sčasoma
                        zožilo na opredelitev tistih značilnosti države, ki so bile vzpostavljene z
                        različnimi dogovori (konvencijami), temeljnimi zakoni ali državnimi
                        pogodbami. Čeprav je vse to izražalo prvenstveno pravni značaj določene
                        države oziroma njen pravni položaj (pravni status), je bila takšna ustava
                        predvsem <hi rend="italic">deskriptivni pojem</hi> (nem. <hi rend="italic"
                            >Seins-Begriff</hi>). Pomenila je torej predvsem opis obstoječega
                        pravno-političnega položaja določene države. Za razliko od tega je <hi
                            rend="italic">po modernem razumevanju</hi> ustava <hi rend="italic"
                            >normativni (preskriptivni)</hi> pojem, ki zaobsega predvsem delovanje
                        vrhovnih organov državne oblasti. Po starejšem naziranju ima torej svojo
                        ustavo (tj. obstoječo konstitucijo, zgradbo) vsaka država, po modernem
                        razumevanju pa imajo ustave le tiste države, ki v posebnem normativnem
                        ustavnem aktu pravno enotno in sistematično določajo oziroma predpisujejo
                        temelje svoje državne ureditve. </p>
                    <p>K temu je treba dodati, da lahko <hi rend="italic">ustavno ureditev</hi>
                        (točneje: <hi rend="italic">ustavnopravni sistem</hi>) posamezne države
                        skupno sestavlja tudi več splošnih pravnih aktov z različnimi imeni oziroma
                        nazivi, ki imajo po svoji naravi ustavni pomen (npr. <hi rend="italic"
                            >ustava, temeljni zakon, ustavni zakoni, organski zakoni, ustavni
                            amandmaji, ustavne listine</hi>), med katerimi ima v opisanem modernem
                        pomenu osrednje mesto <hi rend="italic">ustava</hi>. Tako npr. v Sloveniji
                        poleg Ustave Republike Slovenije ustavnopravni sistem sestavljajo tudi
                        Temeljna ustavna listina o samostojnosti in neodvisnosti Republike Slovenije
                        ter različni ustavni zakoni (npr. ustavna zakona za izvedbo ustave in
                        temeljne ustavne listine ter ustavni zakoni, s katerimi se spreminja in
                        dopolnjuje ustava).</p>
                    <p>V prvih pisanih oziroma formaliziranih ustavah modernega časa (ustave
                        severnoameriških držav Virginije, Marylanda in Pennsylvanije iz leta 1776)
                        je bilo sprejeto načelo, da ustava pomeni načrt oziroma okvir za sestavo in
                        delovanje državne oblasti. To stališče je še utrdilo zasedanje v Filadelfiji
                        leta 1787, na katerem je bila sprejeta ustava Združenih držav Amerike. James
                        Madison in Alexander Hamilton sta takrat v slavnih Federalističnih
                        spisis<hi rend="italic" xml:space="preserve"> (The Federalist Papers) </hi>nasprotovala
                        ideji, da bi morala ustava določati tudi človekove pravice, saj sta menila,
                        da pravice niso zavarovane na temelju njihove deklaracije (v smislu listine
                        pravic – <hi rend="italic">Bill of Rights</hi>), pač pa jih varuje ustavna
                        struktura demokratične oblasti. To stališče, ki je prvotno prevladalo, je
                        bilo kmalu preseženo, saj je bila ustava ZDA že leta 1789 dopolnjena s
                        seznamom varovanih temeljnih pravic (<hi rend="italic">Bill of Rights</hi>),
                        leta 1791 pa je bila v Franciji <hi rend="italic">Deklaracija pravic človeka
                            in državljana</hi> (1789) vključena v francosko ustave, ki jo prav tako
                        štejemo med prve moderne ustave. Na ta način ustava Francije ni po prvotnem
                        ameriškem zgledu zgolj določila temeljev državne ureditve, pač pa je poleg
                        vključitve človekovih pravic v ustavni okvir posebej izrazila tudi zahtevo
                        po družbenih spremembah, ob čemer je mogoče ugotoviti, da je bila prav
                        francoska revolucija vzor za vse tiste države kontinentalne Evrope, ki so v
                        naslednjih letih in desetletjih vprašanje ustavnosti vključile v svoje
                        politične razprave. </p>
                    <p>Razvoj meščanske ustavnosti je konec 19. stoletja dosegel vrhunec svojega
                        razvoja. Gibanje za ustavnost se je izražalo v obliki <hi rend="italic"
                            >konstitucionalizma</hi>, ki predvsem pomeni omejevanje politične
                        oblasti in supremacijo (najvišjo veljavo) ustave. Kasneje, v 20. stoletju,
                        so različni totalitarizmi (npr. nacizem, fašizem in komunizem) v posameznih
                        državah prekinili razvoj konstitucionalizma, ki pa se je po razpadu teh
                        političnih sistemov obnovil in nadalje razvijal. </p>
                    <p>Dandanes ima že večina svetovnih držav pisane in enovite ustave, v katerih so
                        določeni temelji državne ureditve ter praviloma v obliki pravic in dolžnosti
                        tudi temeljna razmerja med državo in državljani. Te ustavne ureditve so
                        seveda različne, pri čemer so razlike po eni strani pogojene z naravo
                        političnih sistemov posameznih držav (različni demokratični in
                        nedemokratični sistemi), po drugi strani pa z razlikami v njihovem
                        ozemeljskem, demografskem, političnem, kulturnem, gospodarskem, socialnem in
                        drugačnem (zgodovinskem) razvoju. </p>
                    <p>Na splošno je mogoče glede ustavnega razvoja posameznih držav ugotoviti
                        nekatere skupne značilnosti, na podlagi katerih lahko države oziroma njihove
                        ustavne ureditve razvrstimo v nekaj temeljnih skupin. Glede na zgodovinsko
                        kontinuiteto tako razlikujemo predvsem naslednje skupine ustavnih sistemov: </p>
                    <list type="ordered">
                        <item>prvo skupino tvorijo države, katerih ustavni sistemi imajo sorazmerno
                            daljšo zgodovino mirnega in stabilnega razvoja. Značilni primeri teh
                            držav so Združene države Amerike, Velika Britanija (Združeno
                            kraljestvo), pa tudi države severnozahodne Evrope in Skandinavije
                            (Belgija, Nizozemska, Norveška, Danska, Švedska). Ustavne institucije
                            teh držav in njihova vzajemna razmerja so se oblikovala na osnovi
                            predhodnih dolgotrajnih političnih in socialnih bojev ter ustreznih
                            kompromisnih rešitev in ustavnih običajev, zaradi česar odražajo
                            prepletenost materialnih (socialnih, kulturnih in političnih) ter
                            formalnih prvin ustavnosti; </item>
                    </list>
                    <list type="ordered">
                        <item>v drugo skupino sodijo države, ki so neposredno po drugi svetovni
                            vojni opustile totalitarni režim ter obnovile ustavno demokracijo na
                            temelju predvojnih ureditev in povojnih spremenjenih razmer (npr.
                            Italija in Nemčija); </item>
                    </list>
                    <list type="ordered">
                        <item>po drugi svetovni vojni so obnovile ustavno demokracijo tudi nekatere
                            druge države, vendar so to izvedle kasneje, po obdobju diktature
                            (Portugalska – 1976, Španija – 1978, Grčija – 1974);</item>
                    </list>
                    <list type="ordered">
                        <item>specifičen je primer Francije, katere ustavni razvoj je neposredno ali
                            posredno vplival na številne evropske države. Francija ima dolgo ustavno
                            zgodovino, v kateri je bilo izvedeno veliko korenitih in celovitih
                            ustavnih reform, pri čemer je še posebej pomembna reforma iz leta 1959;
                        </item>
                    </list>
                    <list type="ordered">
                        <item>v posebno skupino je mogoče uvrstiti države, ki so po skoraj pol
                            stoletja trajajočem obdobju totalitarnega režima vzhodnoevropskega tipa
                            (komunizem) obnovile svojo predvojno državnost, kar so predvsem izrazile
                            tudi na ustavni ravni (npr. Poljska, Češka, Slovaška, Madžarska,
                            Bolgarija in Romunija); </item>
                    </list>
                    <list type="ordered">
                        <item>posebno skupino tvorijo države oziroma narodi, ki so po razpadu
                            enopartijskih, avtoritarnih vzhodnoevropskih in srednjeevropskih
                            mnogonacionalnih držav (Sovjetska zveza, Jugoslavija) bodisi obnovili
                            ali pa prvič vzpostavili svojo državnost na temelju ustavne demokracije.
                            Slovenci kot narod (nacija) in Slovenija kot teritorialno opredeljen
                            politični, gospodarski in kulturni sistem sodita v to skupino, katere
                            začetni razvoj je bil zaradi prej neobstoječe državne in mednarodne
                            subjektivitete posebej zahteven. </item>
                    </list>
                    <p>Slovenija je leta 1991 s sprejemom nove ustave vstopila v krog tistega
                        evropskega oziroma zahodnega kulturno-civilizacijskega sveta, ki je v
                        turbulentnem zgodovinskem razvoju že dodobra razvil svoje temeljne ustavne
                        standarde. Med temi standardi, ki še posebej v času po drugi svetovni vojni
                        izražajo sodobne demokratične vrednote oziroma načela, imata vsekakor eno
                        najpomembnejših mest ustavna opredelitev pravice naroda do samoodločbe ter
                        varstvo temeljnih človekovih pravic in svoboščin. Na splošni politični ravni
                        demokratičnih držav sta zagotovljeni načeli ljudske suverenosti in delitve
                        državne oblasti, znotraj tega okvira pa različne oblike posredne in
                        neposredne demokracije, pri čemer zaradi kompleksnosti državnih sistemov
                        praviloma izrazito prevladuje posredna, predstavniška demokracija (delna
                        izjema je npr. Švica), medtem ko so različne oblike neposredne demokracije,
                        kot npr. referendum ali ljudska iniciativa, njena pomembena dopolnitev
                        oziroma korektiv. Z ekonomskega vidika je na eni strani pomembno predvsem
                        pripoznanje in varstvo zasebne lastnine in drugih lastninskih oblik ter
                        tržnega gospodarstva (seveda z nekaterimi nujnimi omejitvami), na drugi
                        strani pa zagotovitev institucij socialne države. Tako s političnega kot
                        pravnega vidika je velikega pomena udejanjanje načela pravne države, ki se
                        kaže predvsem v spoštovanju ustavnosti in zakonitosti, v zagotavljanju
                        človekovih svoboščin in pravic, v neodvisnosti sodstva ter v uresničevanju
                        načel pravičnosti, pravne varnosti itd. Med sodobne demokratične standarde
                        sodi tudi varstvo narodnih in (drugih) etničnih manjšin ter zagotovitev
                        njihovega razvoja in njihovih temeljnih kolektivnih pravic. Nenazadnje je
                        značilnost omenjenega kroga demokratičnih ustavnih ureditev tudi načelo
                        laičnosti države (z različnimi izpeljavami), kar predvsem pomeni, da so
                        cerkvene in druge verske ustanove v političnem in pravnem smislu opredeljene
                        kot del civilne družbe, pri čemer jim je zagotovljena svoboda delovanja,
                        vsakemu in vsem posameznikom v državi pa je zagotovljena svoboda
                        veroizpovedi. </p>
                    <p>Na splošno je treba še reči, da ustavne ureditve niso statične, saj se ustave
                        nenehno spreminjajo in prilagajajo družbenemu razvoju oziroma novim
                        družbenim potrebam. Spreminjanje ustav lahko poteka v smislu njihovega
                        formalnega spreminjanja oziroma dopolnjevanja, vendar pa so takšne spremembe
                        v okviru stabilnih držav oziroma političnih sistemov relativno redke. Razlog
                        za to je na eni strani v dejstvu, da se temeljne družbene vrednote, ki jih
                        odražajo posamezne ustave, praviloma spreminjajo le na daljša zgodovinska
                        obdobja, zaradi česar se spremembe v različnih segmentih družbenega
                        življenja najpogosteje pravno izrazijo v spremembah politike ali zakonodaje.
                        Na drugi strani pa je razlog za to, da se ustave le redko spreminjajo, tudi
                        v posebnostih postopkov, ki so predvideni za takšne spremembe, kajti ti
                        postopki so praviloma bistveno zahtevnejši (težavnejši) od postopkov za
                        spreminjanje drugih državnih oziroma pravnih aktov (npr. zakonov).</p>
                </div>
                <div>
                    <head><anchor xml:id="Toc130884613"/><hi rend="italic">Formalni in materialni
                            pojem ustave</hi>
                    </head>
                    <p>Pravna teorija razlikuje med formalno in materialno opredelitvijo ustave. <hi
                            rend="italic">Formalni</hi> pojem ustave izraža njeno pravno moč oziroma
                        najvišjo stopnjo pravne veljave, ki jo ima ustava kot pravni akt, materialni
                        pojem ustave pa zajema vsebino pravnih načel in pravil, ki po svoji naravi
                        (tj. po pomenu in pomembnosti za državno ureditev) sodijo v ustavo. </p>
                    <p>Kot akt z najvišjo veljavo predstavlja ustava v <hi rend="italic"
                            >formalnem</hi> pomenu vrh piramide vseh pravnih aktov. Ustava je tako
                        hierarhično nadrejena vsem zakonskim ter podzakonskim pravnim aktom. Od vseh
                        drugih pravnih aktov se ustava po svoji obliki (formi) razlikuje predvsem v
                        treh vidikih: 1. glede na <hi rend="italic">subjekt,</hi> ki ustavo
                        sprejema, 2. glede na <hi rend="italic">postopek</hi> njenega sprejemanja in
                        3. glede na naravo <hi rend="italic">razglasitve in pravne uveljavitve</hi>. </p>
                    <p>Z vidika <hi rend="italic">subjekta</hi> sprejemanja ustave poznamo v svetu
                        različne sisteme. Ustavo lahko sprejme, spremeni ali razveljavi: a) posebna
                        ustavodajna skupščina, ki je posebej izvoljena zgolj za ta namen; b)
                        ljudstvo oziroma državljani na splošnem referendumu (v tem primeru besedilo
                        ustave oziroma ustavne spremembe predhodno oblikuje splošno predstavniško
                        telo); c) sam zakonodajni oziroma splošni predstavniški organ po posebej
                        predpisanem ustavnorevizijskem postopku (v to zadnjo skupino sodi tudi
                        Slovenija, pri čemer pa lahko najmanj tretjina poslancev zahteva, da se
                        ustavna sprememba potrdi še na nacionalnem referendumu – 170. člen ustave).
                            <hi rend="italic">Postopek</hi> sprejemanja in spreminjanja ustave (in
                        tudi ustavnih zakonov) je v večini držav zahtevnejši od postopka sprejemanja
                        in spreminjanja zakonov in drugih pravnih aktov. Po eni strani je postopek
                        zahtevnejši že zato, ker pri sprejemanju in spreminjanju ustave praviloma
                        kot ključen akter sodeluje najvišje predstavniško telo v državi ali ponekod
                        celo ljudstvo na referendumu, pri čemer je v demokratičnem sistemu tudi
                        javna ustavna razprava sorazmerna z (velikim) pomenom obravnavanih ustavnih
                        vsebin. Po drugi strani pa se v večini držav ustava v predstavniškem telesu
                        sprejema ali spreminja z določeno kvalificirano večino, ki je večja celo od
                        absolutne večine (tj. večine vseh članov predstavniškega telesa) – v
                        Sloveniji je za spremembo ustave zahtevana najmanj dvotretjinska večina
                        glasov vseh poslancev državnega zbora (169. člen ustave). Za <hi
                            rend="italic">razglasitev in pravno uveljavitev</hi> ustave praviloma
                        veljajo nekoliko drugačna pravila kot za razglasitev in uveljavitev zakonov
                        in drugih pravnih aktov, pri čemer tovrstna pravila po eni strani
                        izpostavljajo pomembnost ustavnodajnega telesa, po drugi strani pa velik
                        pravno-političen in simbolen pomen ustave kot takšne. Tako je npr. slovenska
                        ustava leta 1991 začela veljati že z razglasitvijo v državnem zboru (in ne –
                        tako kot to velja za zakone in druge predpise – šele po objavi v Uradnem
                        listu Republike Slovenije), samemu aktu razglasitve ustave pa je bila
                        posvečena izjemna javna pozornost. </p>
                    <p>V Sloveniji je, kot rečeno, spremembo ustave mogoče sprejeti le z najmanj
                        dvotretjinsko večino glasov vseh poslancev državnega zbora (t. i.
                        kvalificirana absolutna večina, ustavna večina). Za razliko od tega je v
                        običajnih zakonodajnih postopkih v državnem zboru za sprejem zakona potrebna
                        le navadna večina (tj. večina opredeljenih glasov prisotnih poslancev). Le
                        izjemoma je za zakonodajne postopke v državnem zboru določena tudi
                        zahtevnejša večina, ki pa – razen v enem primeru – še vedno ne dosega
                        zahtevnosti t.i. ustavne večine. Te izjeme so ustavno predvidene le za
                        zakonsko urejanje zelo pomembnih oziroma politično posebej občutljivih
                        družbenih področij. Gre za zakone, ki urejajo naslednja področja:</p>
                    <list type="unordered">
                        <item><hi style="font-size:12pt" xml:space="preserve">volilni sistem (četrti odstavek 80. člena ustave) – za sprejem zakona se tu zahteva dvotretjinska večina glasov vseh poslancev (t. i. ustavna večina); </hi></item>
                        <item><hi style="font-size:12pt">referendum (peti odstavek 90. člena ustave)
                                – dvotretjinska večina glasov navzočih poslancev;</hi></item>
                        <item>obrambo države (prvi odstavek 124. člena ustave) – dvotretjinska
                            večina glasov navzočih poslancev; </item>
                        <item>ustanovitev pokrajin (drugi odstavek 143. člena ustave) –
                            dvotretjinska večina glasov navzočih poslancev.</item>
                    </list>
                    <p>V primeru, ko je na katerikoli zakon vložen odložilni veto državnega sveta,
                        mora državni zbor pri ponovljenem glasovanju o zakonu za njegov sprejem
                        doseči absolutno večino, tj. večino glasov vseh poslancev, razen če ustava
                        za sprejem zakona predvideva večje (kvalificirano) število glasov (drugi
                        odstavek 91. člena ustave). Omeniti velja še, da državni zbor z
                        dvotretjinsko večino glasov navzočih poslancev sprejema tudi svoj poslovnik
                        (94. člen ustave). </p>
                    <p>Postopek za spremembo ustave (ustavnorevizijski postopek) je od običajnega
                        zakonodajnega in drugih pravodajnih postopkov zahtevnejši zato, ker gre pri
                        spremembah ustave praviloma za politično soočanje pogledov glede temeljnih
                        razmerij med najvišjimi državnimi organi, glede temeljnih izhodišč pravne
                        ali socialne države ter glede ideološko najbolj občutljivih vprašanj, kot so
                        npr. vprašanja posameznih človekovih pravic in pravic manjšin. Slovenska
                        ustava sodi zato v skupino t. i. <hi rend="italic">čvrstih ustav</hi>,
                        katerih temeljni značilnosti sta, da se zaradi zahtevnosti
                        ustavnorevizijskega postopka le redko spreminjajo in da so po formalni
                        veljavi nad zakoni. Kadar se lahko ustava spreminja po istem postopku kot
                        navadni zakoni, govorimo o <hi rend="italic">gibki ustavi</hi>, ki je
                        formalnopravno izenačena s temi zakoni, s katerimi jo je tudi mogoče
                        spreminjati (spremembe ustave so v takšnih primerih praviloma bistveno
                        pogostejše). </p>
                    <p>Na splošno je ustavna materija za državo in družbo tako pomembna, da je ni
                        primerno (pre)pogosto spreminjati. To tudi pomeni, da je treba ustavo
                        izvorno oblikovati na premišljen način, z ustreznim in odgovornim pogledom
                        na konstruktivni in dolgoročni razvoj celotne družbe. V tem pogledu je
                        mogoče ugotoviti, da je čvrsta ustava za Slovenijo ustrezna. Ker je bila
                        oblikovana po daljši in široko vključujoči javni razpravi ter ob intenzivnem
                        sodelovanju politike in stroke, je kljub različnim (kritičnim) pogledom na
                        nekatere njene posamične rešitve vse do danes kot vsebinska celota ohranila
                        relativno visoko stopnjo družbene legitimnosti. V tem pogledu sta čvrstost
                        in posledično stabilnost slovenske ustave pomembni vrednoti. Na ta način so
                        namreč še posebej varovana temeljna načela in druge pomembne institucije
                        naše ustavne ureditve, kot so npr. demokracija, pravna država (vladavina
                        prava), socialna država in človekove pravice. Po drugi strani pa je seveda
                        šibka plat vsake čvrste ustave v tem, da otežkoča ali onemogoča tudi takšne
                        ustavne spremembe, ki bi bile zaradi spremenjenih družbenih okoliščin ali
                        drugih razlogov smiselne ali celo nujno potrebne. V naši ustavni ureditvi
                        tako doslej zaradi zahtevnosti ustavnorevizijskega postopka ni bilo mogoče
                        sprejeti nekaterih ustavnih sprememb, ki bi to ureditev izboljšale oziroma
                        jo v večji meri uskladile s sodobnimi družbenimi razmerami in tokovi. Od
                        sprejema ustave do danes je bilo vloženih že kar nekaj predlogov za tovrstne
                        spremembe, pri čemer so bili nekateri sprejeti, drugi pa niso dobili
                        zadostne podpore. Toda kljub nekaterim posameznim pomanjkljivostim ustava po
                        dobrih treh desetletjih svojega obstoja še vedno nudi ustrezno in stabilno
                        podlago za delovanje državnih institucij ter za varstvo pravic državljanov
                        in drugih posameznikov. K temu pripomore tudi ustavno sodišče, ki pri
                        sprejemanju svojih zavezujočih odločitev – ob upoštevanju načel pravne
                        države (vladavine prava) in uveljavljenih standardov ustavnopravne
                        interpretacije – ustavne določbe vsaj pretežno ustrezno razlaga v duhu časa
                        in družbenih potreb.</p>
                    <p>Če se zdaj posvetimo pojmovanju ustave v njenem <hi rend="italic"
                            >materialnem</hi> pomenu, vidimo, da se ta pojem nanaša na vsebino
                        (tvarino, materijo), ki ima ustavni pomen. Tovrstna materija sodi v pojem
                        ustave v materialnem smislu ne glede na to, ali je hkrati vsebovana tudi v
                        formalnem aktu ustave. Razumevanje ustave v materialnem smislu torej izhaja
                        iz naziranja, da ima vsaka država ustavo oziroma skupek temeljnih načel in
                        pravil, ki pogojujejo in urejajo državno in družbeno ureditev, ne glede na
                        to, ali so ta načela in pravila izključno zajeta v pisani ustavi (kot
                        enovitem aktu), ali pa obsegajo tudi različne druge pisane in nepisane vire
                        (npr. angleška ustava).</p>
                    <p>Na vprašanje, kaj sodi v <hi rend="italic">temeljno ustavno materijo</hi> (t.
                        i. <hi rend="italic">materia constitutionis</hi>), je mogoče najti vsaj
                        štiri odgovore oziroma pojmovanja. (1) Po <hi rend="italic">državnopravnem
                            pojmovanju</hi> sodijo v ustavo le tisti predpisi, ki urejajo
                        organizacijo vrhovne državne oblasti in ki hkrati opredeljujejo tudi položaj
                        posameznika v razmerju do te oblasti. (2) Po <hi rend="italic"
                            >političnopravnem pojmovanju</hi> so predmet ustavnega urejanja
                        politične institucije in razmerja med glavnimi nosilci politične oblasti v
                        državi. Naloga ustave je, da ureja organizacijo države, njen politični
                        sistem, strukturo oblasti, volitve, položaj in pristojnosti parlamenta ter
                        izvršilne oblasti itd., pri čemer se posebej poudarja potreba po zagotovitvi
                        delitve oblasti med državnimi institucijami. (3) <hi rend="italic"
                            >Družbenoekonomsko pojmovanje</hi> ustave izhaja iz stališča, da mora
                        ustava urejati tudi vprašanje lastnine na proizvajalnih sredstvih, funkcijo
                        lastnine, družbenoekonomske pravice in druga temeljna izhodišča, ki zadevajo
                        družbenoekonomsko ureditev v državi. Takšno pojmovanje je bilo značilno za
                        ustavno ureditev SFR Jugoslavije iz let 1963 in 1974. S tem pojmovanjem je
                        močno povezano tudi (4) <hi rend="italic">pojmovanje ustave kot »temeljne
                            družbene listine«</hi>, ki se je prav tako izrazilo v nekdanjem
                        jugoslovanskem pojmovanju ustavnosti, še posebej v zvezi z jugoslovansko
                        ustavo iz leta 1974. Po tem gledanju je morala ustava podrobno urejati tudi
                        samoupravne pravice in samoupravno organiziranost družbe. Takšen koncept se
                        je bistveno oddaljil od klasičnega opredeljevanja ustavne materije, ki
                        zajema predvsem prvine, ki jih terjata državnopravno in političnopravno
                        pojmovanje ustave. Zgodovinska izkušnja sedaj uči, da ustave v materialnem
                        pomenu ne gre pretirano širiti, kajti sicer se lahko njena vsebina izkaže
                        kot vseobsežna ideologizacija, ki je v pretiranem razkoraku s prakso oziroma
                        z drugimi realnimi dejavniki v družbi, zaradi česar takšna ustava ni
                        praktično učinkovita in dolgoročno ne more obstati.</p>
                    <p>Kot <hi rend="italic">temeljno (standardno) ustavno materijo</hi> je torej
                        mogoče sklepno opredeliti predvsem dva vsebinska ustavna sklopa: prvi pomeni
                        opredelitev in ureditev državne organizacije, drugi pa zagotovitev pravic in
                        določitev dolžnosti človeka in državljana. To je tisti <hi rend="italic"
                            >minimum</hi> ustavne vsebine, ki po svoji naravi sodi k pojmu ustave
                        ter ga v različnih obsegih tudi praktično vsebujejo vse ustave. K temu
                        skupnemu imenovalcu pa seveda vsaka ustava dodaja različne druge sklope, pač
                        v odvisnosti od razvojne stopnje in potreb posamezne države oziroma
                        družbe.</p>
                </div>
            </div>
        </body>
    </text>
</TEI>
