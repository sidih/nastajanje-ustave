<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author>Jure Spruk</author>
            </titleStmt>
            <editionStmt>
                <edition><date>2021-12-15</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2021-12-17T08:30:12Z</date><name>Jure Spruk</name></change>
            </listChange>
        </revisionDesc>
    </teiHeader>
    <text>
        <body>
            <div>
                <head>Zgodovivnski razvoj ustavnosti na Slovenskem 1848–1991</head>
                <docAuthor>Jure Gašparič</docAuthor>
                <div>
                    <head>Kaj sploh je »konstitucija« (1848)?</head>
                    <p>V začetku 19. stoletja, ko se je tudi v kontinentalni Evropi postopoma, a vse
                        bolj nezadržno uveljavljala ideja konstitucionalizma in parlamentarizma, je
                        stara Avstrija, kamor je sodilo slovensko ozemlje, ostajala trdno v oklepu
                        absolutističnega sistema, ki ga je utelešal knez Clemens von Metternich.
                        Vsakršna javna razprava o politično-sistemskih spremembah je bila
                        onemogočena, čas je dobil oznako Metternichov absolutizem. Konkretnejše
                        kritike režima in zahteve po njegovi liberalizaciji so se najprej – v
                        tridesetih letih 19. stoletja – pojavile na Ogrskem, v naslednjem desetletju
                        pa so prodrle tudi čez mejo v Avstrijo. Ideje, ki so tedaj krožile, so bile
                        prodorne in moderne, a vendarle še precej oddaljene od konstitucionalnega
                        političnega sistema zahodnega tipa. V vsakem primeru pa so kritiki režima
                        ravno v konstitucionalizmu videli tisto sredstvo, ki bi lahko prerodilo
                        državo in jo iztrgalo iz »mrtvila«. Po izbruhu marčne revolucije na Dunaju
                        leta 1848 tako ni presenetljivo, da je vprašanje ustavne preureditve
                        monarhije postalo eno osrednjih, zahteve pa temeljitejše. Tega so se
                        zavedali tudi na dvoru, zato je cesar že dva dni po izbruhu revolucije
                        obljubil začetek dela na <hi rend="italic">»novi konstituciji«</hi>.</p>
                    <p>Kaj sploh je »konstitucija«, kaj konstitucionalizem, je bilo takrat pri
                        precejšnjem delu (zlasti kmečkega) prebivalstva nejasno. Šlo je za novost
                        izjemnih razsežnosti. Nekateri so jo enačili s »popolno prostostjo«, kjer
                        nihče nima nobenih dolžnosti, drugi so v njej videli pot k višanju davkov.
                        Urednik slovenskega časopisa Novice Janez Bleiweis je zato precej točno
                        ljudstvu pojasnjeval, kako je <hi rend="italic">»konstitucija«</hi> taka <hi
                            rend="italic">»vladija, ktera pripusti, de prihodnjič ne bo le samo
                            gospóska, temuč de bojo tudi deželni in mestni stanovi, ki bojo zató od
                            ljudstva izvoljeni, pravico iméli govoriti, svoje želje in vošila v
                            prihodnjih postavah in davkih pred tronam Cesarja odkritoserčno
                            razodeti, in pa tudi zvedeti, kakó in kam se deržavno premoženje vsako
                            leto obračuje«.</hi> Poleg pojasnjevanja pomena konstitucije so Novice
                        predlagale tudi ustrezen slovenski izraz zanjo. Po njihovem mnenju bi bila
                        najboljša <hi rend="italic">»sovlada«,</hi> saj cesar vlada skupaj z
                        ljudstvom. V poljščini, češčini in hrvaščini uveljavljena beseda <hi
                            rend="italic">»ustava«</hi> pa se jim je zdela neprimerna, ker da ne
                        pove nič konkretnega.</p>
                    <p>Za pripravo ustave je bil zadolžen notranji minister Franz von Pillersdorf,
                        ki je že do aprila 1848 pripravil prvi osnutek (Grundlinien der Verfassung).
                            <hi rend="italic">Aprilska</hi> ali <hi rend="italic">Pillersdorfova
                            ustava</hi> je povsem na novo določala politično podobo države, saj jo
                        je spreminjala v ustavno monarhijo in hkrati uveljavljala relativno širok
                        katalog temeljnih državljanskih pravic. Toda osrednjo vlogo je še zmerom
                        ohranjal cesar, ki je imel pravico do zakonske iniciative, izključno pravico
                        sankcioniranja zakonov, pravico do imenovanja ministrov in vrhovno
                        poveljstvo nad vojsko. Povrhu vsega bi tudi zakonodajno oblast izvajal v
                        sodelovanju z dvodomnim parlamentom, sestavljenim iz senata in poslanske
                        zbornice. V prvem naj bi sedeli polnoletni princi cesarske rodbine, od
                        cesarja dosmrtno imenovani člani in še 150 predstavnikov, ki bi jih izvolili
                        najbogatejši zemljiški posestniki. V poslanski zbornici pa naj bi sedelo 383
                        predstavnikov ljudstva, izvoljenih na podlagi omejene volilne pravice.</p>
                    <p><hi rend="italic">Aprilska ustava</hi> je tako zadovoljila marsikatero
                        zahtevo, a je temu navkljub naletela na veliko nasprotovanje, saj je ne
                        nazadnje bila oktroirana, dajala je preveliko vlogo cesarju in uvajala
                        »aristokratski« zgornji dom parlamenta. Vse večje nezadovoljstvo je v
                        kombinaciji z nezavidljivim vojaško-političnim položajem države naposled
                        prisililo vlado in cesarja k popuščanju. Maja je bil zamišljeni zgornji dom
                        ukinjen, volilni sistem nekoliko liberaliziran, bodoči parlament pa je bil
                        razglašen za ustavodajnega.</p>
                    <p>Parlament oz. državni zbor je bil nato izvoljen julija 1848 in še isti mesec
                        začel z delom na novi ustavi. Zaradi izbruha oktobrske revolucije na Dunaju
                        se je jeseni umaknil v majhno moravsko mestece Kroměříž, kjer je z delom
                        sicer nadaljeval, a v docela spremenjenih političnih okoliščinah. Ozračje ni
                        bilo več naklonjeno korenitejšim spremembam, vladne zahteve so postajale vse
                        bolj omejujoče, povrhu vsega je prestol zasedel novi cesar, mladi Franc
                        Jožef I. Poslanci so tako privolili v kompromisni osnutek, ki je bil poln
                        nasprotij, a še zmerom korenitejši kot aprilska ustava. Po osnutku je cesar
                        še naprej ohranjal osrednjo vlogo, a je bila hkrati opazno krepkejša vloga
                        parlamenta.</p>
                    <p>Kljub doseženemu kompromisu so se nasprotja med vlado in poslanci vse bolj
                        zaostrovala, zato se je vlada odločila, da bo državni zbor razpustila in
                        sama oktroirala ustavo. Novo temeljno listino je pripravil notranji minister
                        Franz Stadion, marca 1849 pa je že prejela cesarsko sankcijo. Ob njeni
                        razglasitvi je Franc Jožef kroměřížške poslance obtožil, da so delali ustavo
                        »po teoriji«. T. i. <hi rend="italic">marčna</hi> ali <hi rend="italic"
                            >oktroirana ustava</hi> se je seveda precej razlikovala od kroměřížške
                        in se bolj zgledovala po Pillersdorfovi. Toda do volitev in dejanske
                        uveljavitve marčnega sistema naposled ni prišlo, saj sta cesar in vlada
                        sistematično in vse bolj odločno krčila politični prostor, dokler ni cesar
                        decembra 1851 z dvema <hi rend="italic">silvestrskima patentoma</hi>
                        dokončno ukinil marčne ustave. S tem je obnovil absolutistični sistem, ki se
                        je ohranil skozi celo desetletje. Po notranjem ministru ga imenujemo Bachov
                        absolutizem.</p>
                </div>
                <div>
                    <head>Ustavno življenje v Avstriji (1860-1918)</head>
                    <p>Zunanjepolitična katastrofa v letu 1859, ko je Avstrija izgubila vojno proti
                        Franciji in italijanskemu Piemontu, je v kombinaciji z vse bolj nevzdržnim
                        finančnim položajem države cesarja prisila, da je privolil v
                        politično-sistemske spremembe v smeri demokratizacije in obnove ustavnega
                        življenja. K temu je prispeval tudi pritisk finančnih krogov, ki zadolžene
                        države niso želeli več kreditirati brez parlamentarnega nadzora nad državnim
                        erarjem. Franc Jožef je tako najprej izdal <hi rend="italic">oktobrsko
                            diplomo</hi> (1860), ustavni dokument, s katerim pa skoraj nihče ni bil
                        zadovoljen. V nezavidljivih razmerah je zato popustil in februarja 1861
                        razglasil t. i. <hi rend="italic">februarsko ustavo</hi> – kompleks zakonov,
                        ki so skupaj tvorili ustavni sistem. Ustava, ki torej ni bila uveljavljena v
                        obliki enovitega dokumenta, je znova uvajala parlament, imenovan <hi
                            rend="italic">državni zbor</hi> (Reichsrat), sestavljen iz dveh zbornic,
                        gosposke in poslanske. Člani gosposke (Herrenhaus) so bili visoki cerkveni
                        dostojanstveniki, dedni člani iz visokega plemstva in dosmrtni člani iz vrst
                        plemičev, znanstvenikov in umetnikov, ki jih je imenoval cesar. Poslansko
                        zbornico je sestavljalo 343 poslancev, ki so jih sprva delegirali deželni
                        zbori iz svoje srede. S februarsko ustavo leta 1861 je tako bil v stari
                        Avstriji prvič po letu 1848 vzpostavljen parlament v klasičnem smislu;
                        predstavniško telo z jasnimi zakonodajnimi kompetencami in pristojnostjo
                        nadzora nad državnimi financami (sprejemanjem proračuna).</p>
                    <p>Po vnovičnem avstrijskem vojaškem porazu leta 1866 (v vojni s Prusijo in
                        Italijo), ko se je zdel obstoj države ogrožen, se je cesar odločil za
                        sporazum z madžarsko opozicijo (uvedba dualizma; nastala je Avstro-Ogrska),
                        ki je vodil v novo ustavno preureditev države, vsebovano v kompleksu
                        zakonov, imenovanem <hi rend="italic">decembrska ustava</hi> (1867).
                        Kompetence dunajskega državnega zbora so se še povečale, s čimer se je
                        Cislajtanija (avstrijska polovica Avstro-Ogrske) skoraj povsem približala
                        ustavnim standardom, ki so bili aktualni v revolucionarnem obdobju
                        1848/1849.</p>
                    <p><hi rend="italic">Decembrska ustava</hi> je ostala v veljavi vse do konca
                        monarhije leta 1918, a je bila vmes deležna nekaterih sprememb, ki so
                        zadevale izjemno pomembno vprašanje volilnega sistema. Težnje po njegovi
                        reformi so se sicer pojavljale vse od obnove ustavnega življenja v Avstriji
                        v šestdesetih letih, vendar je demokratizacija na tem področju le počasi in
                        postopoma napredovala. Poslanske zbornice volivci sprva niso volili
                        neposredno, ampak so njene člane »delegirali« deželni zbori iz svoje srede,
                        ki so bili izvoljeni na podlagi t. i. kurialnega sistema, zagotavljajočega
                        zastopstvo interesov. Po njem so bili volivci razdeljeni v volilne razrede,
                        imenovane kurije; vsak izmed teh pa je volil vnaprej določeno število
                        poslancev. Volivci kmečke kurije so tako volili 40 % poslancev, dejansko pa
                        predstavljali 80 % prebivalstva, četrtino poslancev so izvolili volivci
                        mestne kurije (manj kot petina prebivalstva), preostanek pa je pripadel
                        dvema privilegiranima razredoma – veleposestniški kuriji in kuriji članov
                        trgovsko-obrtne zbornice ter t. i. virilistom (nevoljenim članom) –
                        rektorjem univerz in škofom. Po prvi veliki (ustavni) reformi leta 1873 so
                        bile uvedene direktne volitve v državni zbor, po drugi iz leta 1896 pa so
                        obstoječim štirim kurijam dodali še peto – splošno kurijo.</p>
                    <p>Prizadevanja za splošno in enako volilno pravico so se precej okrepila po
                        reformi leta 1896, ko je bil tudi avstrijski tisk poln tozadevnih diskusij.
                        Na čelo boja za novo volilno reformo se je najprej postavilo delavsko
                        gibanje. Prelomni trenutek je dokončno napočil leta 1905. Vladna kriza na
                        Ogrskem je v kombinaciji s turbulentnimi dogajanji v Rusiji (rusko-japonska
                        vojna in revolucija 1905), ki so še bolj podžgala socialdemokrate v njihovih
                        volilnoreformnih akcijah, pognala volilno debato tudi na parket dunajskega
                        parlamenta. Ob njegovem ponovnem odprtju septembra 1905 so zbrani poslanci
                        najprej prisluhnili nastopnemu govoru ministrskega predsednika barona Paula
                        Gautscha, v katerem se ta ni mogel izogniti vprašanju volilne reforme. Sicer
                        je poudaril, da je sam zagovornik razširitve volilne pravice, a hkrati
                        navrgel, da bo realizacija le-te izjemno težaven in zapleten projekt. Toda
                        ne nemogoč; po napornih usklajevanjih je 1. decembra 1906 poslanska zbornica
                        predlog volilne reforme potrdila. Enaindvajsetega januarja 1907 je nato
                        svoje privoljenje dala tudi gosposka zbornica in končno je s podpisom
                        cesarja Franca Jožefa reforma 26. januarja 1907 postala zakon. Slovencem je
                        po njem pripadlo skupaj 23 mandatov, kar je približno ustrezalo deležu
                        slovenskega prebivalstva.</p>
                    <p>Razvoju ustavnosti in parlamentarizma sta seveda neizbežno sledila
                        politizacija množic in razmah strankarskega življenja. Počasi, a hkrati
                        hitro so se v tretjini stoletja prej nepolitične množice precej
                        spolitizirale in razdelile na politične tabore. Leta 1861, ko je cesar
                        razpustil ogrski deželni zbor in so okrajni predstojniki na Kranjskem vladi
                        poročali o reakcijah prebivalstva, so bila njihova poročila še enoznačna.
                        Razen redkih izobražencev v mestih, ki so discipliniranje »upornih« Madžarov
                        pozdravili, večinsko kmečko prebivalstvo cesarjeve poteze sploh ni
                        komentiralo. <hi rend="italic">»Za stvari, ki nimajo neposrednega učinka, se
                            kmetje ne zanimajo. Vse njihove želje so usmerjene samo v to, da bi čim
                            prej prišlo do znižanja davkov, ki so za njih čisto previsoki.«</hi>
                        Temu pritrjujejo tudi podatki o volilni udeležbi. Ta je na občinskih
                        volitvah, ki so jih (prvič po letu 1850) izvedli februarja 1861, bila sicer
                        visoka, toda že na marčevskih deželnozborskih volitvah komaj 30 %. Volitve,
                        ki v nasprotju z vsemi kasnejšimi sicer niso poznale organiziranega
                        volilnega boja, so odpirale »velika politična vprašanja« (konstruktivna
                        organizacija države, odnos do februarske ustave, vprašanje osebne in verske
                        svobode), a ta kmeta niso veliko zadevala. V razmerah, ko ni bilo političnih
                        »strank« in je – ob veliki nepismenosti – obstajala skromna komunikacijska
                        mreža, so bile možnosti za politično mobilizacijo prebivalstva skromne.</p>
                    <p>Toda že na naslednjih volitvah (in vseh poznejših) je bila politična
                        mobilizacija prebivalstva na bistveno višji ravni. Popuščanje pritiska
                        cenzure, naraščanje števila časnikov, bolj demokratična društvena zakonodaja
                        (1867), ki je omogočala ustanavljanje političnih društev, pa liberalni zakon
                        o pravici do javnih zborovanj (1867), ki je dopuščal dokaj neovirano
                        prirejanje množičnih javnih političnih shodov (posledica te zakonodaje je
                        bilo taborsko gibanje), vse to je v politično življenje vnašalo prej neznano
                        dinamiko. A tudi postopna demokratizacija političnega življenja je vse do
                        konca stoletja imela svoje omejitve. Ob preštevilnih vzvodih vlade, da
                        aktivno poseže v politično dogajanje, je bila glavna omejitev nedemokratični
                        volilni sistem, ki je aktivno udeležbo v političnem življenju omogočal le
                        premožni in izobraženi manjšini.</p>
                    <p>V senci procesov politične demokratizacije, zlasti volilnega sistema v smeri
                        splošne volilne pravice, je politika postopoma izgubljala svoj elitni
                        značaj. Že znižanje davčnega cenzusa, s katerim je bila pogojevana volilna
                        pravica, je leta 1882 v »strankah« okrepilo zavest o pomenu politične
                        mobilizacije množic. Ob koncu osemdesetih let se je na nemških območjih
                        Avstrije pojavilo troje velikih političnih gibanj, ki so poskušala
                        mobilizirati široke sloje prebivalstva: socialdemokracija, vsenemci in
                        krščanski socialci. Od volilne reforme leta 1896 brez politične mobilizacije
                        najširših slojev ljudi sploh ni bilo mogoče obstati na političnem
                        prizorišču. Že prve volitve po novem sistemu leta 1897 so jasno pokazale, da
                        so stare »elitne« stranke z ozko socialno bazo (meščanstvo) obsojene na
                        propad. Ob prvih volitvah na podlagi splošne in enake volilne pravice leta
                        1907 pa so komentatorji povsod ugotavljali: »Vse je le rdeče in črno.« Na
                        volitvah so triumfirale tiste stranke, ki so se s svojo komunikacijsko mrežo
                        (društva, časopisje, hranilnice, zasebne šole in otroški vrtci) najbolj
                        »zasidrale« med ljudmi. To pa so bile poleg socialdemokracije predvsem
                        stranke katoliške usmeritve.</p>
                    <p>Po razpadu Avstro-Ogrske in oblikovanju jugoslovanske države se je slovenski
                        prostor vključil v novo družbeno-civilizacijsko stvarnost, ki se je v precej
                        segmentih bistveno razlikovala od prejšnje – avstrijske.</p>
                </div>
                <div>
                    <head>Ustavni razvoj v prvi jugoslovanski državi (1918-1941)</head>
                    <p>Šeststoletna habsburška monarhija (od leta 1867 imenovana Avstro-Ogrska), je
                        bila ob koncu prve svetovne vojne v procesu razpadanja in tik pred zdajci je
                        tudi med slovensko politično elito prevladalo prepričanje, da je treba
                        razmišljati o državnopravnih rešitvah izven habsburškega okvira. Vse dotlej
                        je namreč večina slovenske politike in prebivalstva videla prihodnost v
                        habsburški monarhiji, ki pa bi bila drugače, pravičneje urejena.</p>
                    <p>Še maja leta 1917 je vodja Jugoslovanskega parlamentarnega kluba v dunajskem
                        državnem zboru in sploh vodilni slovenski politik dr. Anton Korošec prebral
                            <hi rend="italic">majniško deklaracijo</hi><hi>, ki je zahtevala
                            samostojno južnoslovansko državno telo pod habsburškim žezlom. Toda
                            sčasoma, relativno kmalu, so slovenski politiki spoznali, da svojih
                            načrtov znotraj monarhije ne bodo mogli uresničiti in so nekje pomladi
                            leta 1918 po Koroščevih besedah habsburško klavzulo »ven vrgli«. Na še
                            zadnje prošnje zadnjega avstrijskega cesarja Karla iz oktobra 1918, da
                            bi Slovenci le ostali zvesti Avstriji, je Anton Korošec odgovoril z
                            znamenitimi besedami: </hi><hi rend="italic">»Majestät, es ist zu spät /
                            Veličanstvo, prepozno je!«</hi></p>
                    <p>Že avgusta leta 1918 so vse slovenske stranke oblikovale <hi rend="italic"
                            >Narodni svet za Slovenijo in Istro</hi><hi>, v začetku oktobra je
                            nastalo v Zagrebu </hi><hi rend="italic">Narodno Vijeće SHS</hi><hi>, ki
                            je bila krovna politična organizacija južnih Slovanov iz habsburške
                            monarhije. 29. oktobra je nato sledilo pretrganje državnopravnih vezi z
                            monarhijo, na Kongresnem trgu v Ljubljani je bila osrednja
                            manifestacija. Nastala je </hi><hi rend="italic">Država Slovencev,
                            Hrvatov in Srbov (SHS)</hi><hi>, ki je obsegala približno ozemlje
                            današnje Slovenije brez Prekmurja, Hrvaško z Istro in Dalmacijo ter
                            Bosno in Hercegovino. Na čelu države je bil Anton Korošec. Znotraj nje
                            je </hi><hi rend="italic">Narodna vlada SHS</hi><hi> po konfederativnem
                            načelu povsem samostojno upravljala s slovenskim ozemljem. Preko svojih
                            poverjenikov je edina in samostojno izvajala oblast. Mnogi jo označujejo
                            za provizorično vlado, kar je deloma res bila, že 1. decembra 1918 je
                            sledil akt zedinjenja v Kraljestvo Srbov, Hrvatov in Slovencev, kasneje
                            preimenivano v Kraljevino SHS in nato v Kraljevino Jugoslavijo. Razpadu
                            Avstro-Ogrske in vrenju nacionalnih gibanj je tako jeseni leta 1918
                            sledila vzpostavitev novih nacionalnih držav (oz. takih, ki so se imele
                            za nacionalne); nastala je nova politična karta srednje Evrope, katere
                            posledice vidimo še danes; med njimi je tudi Republika
                        Slovenija.</hi></p>
                    <p>Eden pomembnejših izrazov slovenske samostojnosti leta 1918 je tudi pravni
                        dokument dolgega imena, a nadvse pomembne in tehtne vsebine - <hi
                            rend="italic">»Naredba celokupne vlade o prehodni upravi v ozemlju
                            Narodne vlade SHS v Ljubljani«.</hi><hi> Besedilo naredbe je pripravil
                            profesor prava dr. Ivan Žolger, prvi in zadnji slovenski minister v
                            avstrijski vladi. Naredba o prehodni upravi je imela značaj ustavnega
                            besedila, saj je opredeljevala državnopravno organizacijo na Slovenskem
                            in izvajanje oblasti. Nekateri jo imenujejo </hi><hi rend="italic"
                            >Žolgerjeva ustava</hi><hi>.</hi></p>
                    <p>Po oblikovanju Kraljevine SHS je jugoslovanski državno-politični sistem
                        temeljil v členih prve ustave. Ustavodajni proces v prvi Jugoslaviji je imel
                        več standardnih faz. Najprej so volilci na splošnih in enakih volitvah (za
                        moške) izvolili konstituanto (ustavodajno skupščino). Nato so vlada in
                        stranke oblikovale svoje predloge, ki so jih pretresali v posebnem Ustavnem
                        odboru, nakar je po sprejetju v odboru ustavni osnutek prišel na dnevni red
                        plenarnih sej konstituante. O njem so glasovali na Vidov dan 28. Junija
                        1921, ko je država dobila ustavo, poimenovano <hi rend="italic">vidovdanska
                            ustava</hi> (glasovanje je bilo problematično, naposled so bili glasovi
                        kupljeni za denar).</p>
                    <p>V ospredju debate je tedaj bilo vprašanje avtonomije in decentralizacije,
                        vprašanje državne ureditve, ki je bilo eden osrednjih problemov
                        jugoslovanske države, a poleg tega je vidno mesto zavzelo še ena
                        problematika, ki je bila po svoji vsebini zelo moderna in izrazito
                        opredeljena z duhom časa. To je bila socialno-gospodarska problematika, ki
                        je bila po vzoru nemške <hi rend="italic">weimarske ustave</hi> vključena v
                        ustavno besedilo.</p>
                    <p>Kraljevina SHS je v skladu s §1 ustave postala ustavna, parlamentarna in
                        dedna monarhija. V poglavjih o temeljnih človekovih pravicah je bila precej
                        moderna in podobna weimarski ter belgijski ustavi. Zakonodajno oblast je v
                        skladu z njo vršil sodoben enodomni parlament, poimenovan Narodna skupščina
                        Kraljevine SHS. Skupščinske poslance so za štiriletno periodo volili vsi
                        moški, starejši od 21 let; volilna pravica je bila splošna in enaka ter
                        neposredna in tajna. En poslanec se je volil na 40.000 prebivalcev. Izvoljen
                        je lahko bil vsak državljan, ki je bil starejši od 30 let ter je govoril in
                        pisal »narodni jezik«. Skupščina je imela precej avtonomije, kakor je v
                        skladu s tedaj uveljavljeno politično teorijo in prakso šlo parlamentom. V
                        celotnem političnem sistemu delitve oblasti, ki je bil načeloma sodobno
                        zasnovan, pa je bila ustavno vgrajena posebna izjema – monarh. Imenovali so
                        ga celo prvi ustavni faktor (skupščina je bila šele drugi), saj je vršil
                        zakonodajno oblast skupaj s skupščino, imel jo je tudi pravico razpustiti,
                        izvršno oblast pa je sploh izvajal sam preko odgovornih ministrov. Slednji
                        so sicer bili odgovorni parlamentu, a podrejeni kralju.</p>
                    <p>Poleg izrazitega položaja kralja je bil drugi (pravzaprav prvi) in osrednji
                        problem vidovdanske ustave njen centralistični in unitaristični značaj, ki
                        je zaostril nacionalno vprašanje. V državi je po dikciji ustave živel
                        jugoslovanski narod, sestavljen iz treh »plemen« (Slovencev, Hrvatov in
                        Srbov; ostali se ne omenjajo). Teritorialno je bila celotna država
                        aritmetično razdeljena na 33 t. i. oblasti (upravno-teritorialnih enot) z
                        največ 800.000 prebivalci. Organi oblasti v oblasteh so bili zgolj tehnični
                        izvrševalci nalog osrednjih državnih organov. Centralistično bit režima je
                        leta 1927 sicer nekoliko omilila vzpostavitev oblastne samouprave v
                        Sloveniji, saj je prišlo do volitev t. i. oblastnih skupščin obeh slovenskih
                        oblasti, ki sta nato opravljali funkcijo lokalnih parlamentov.</p>
                    <p>Narodna skupščina Kraljevine SHS je delovala v turbulentnih razmerah, volitve
                        so se vrstile z bliskovito hitrostjo (poleg leta 1920 so bile še v letih
                        1923, 1925 in 1927), še hitreje so se menjavale vlade. V desetih letih
                        obstoja Kraljevine SHS jih je bilo kar 25, kar pomeni, da sta se povprečno
                        izmenjali dve vladi in pol v enem letu. V tako nemirnem notranjepolitičnem
                        ozračju, ki so ga prevevala žgoča nacionalna nasprotja, se je januarja 1929
                        kralj Aleksander Karađorđević odločil za ostro in radikalno potezo.
                        Neučinkovitost parlamentarne demokracije v Kraljevini SHS in ostra
                        polarizacija strank na dva bloka sta ga utrdila v misli, da je najboljša
                        rešitev tako zanj kot za državo uvedba osebne kraljeve diktature. Šestega
                        januarja 1929 je tako suspendiral vidovdansko ustavo, parlament in vse
                        politične stranke. Narodna skupščina Kraljevine SHS je umrla že mesec prej.
                        Na zadnji seji se je sestala 28. novembra, nato pa ni bila več sklicana.
                        Enako kot beograjska skupščina so ugasnile tudi oblastne skupščine s svojimi
                        oblastnimi odbori. Nastopil je čas čiste <hi rend="italic">diktature</hi>, v
                        katerem je imel kralj absolutno oblast. Septembra 1931 je kralj oktroiral
                        novo ustavo (poimenovano <hi rend="italic">septembrska</hi> ali <hi
                            rend="italic">oktroirana</hi>) in prva Jugoslavija je znova ustavna
                        monarhija z Narodnim predstavništvom, toda bistvo režima se s tem ni
                        spremenilo. Država je skozi vso prvo polovico tridesetih let ostajala trdno
                        v primežu monarha Aleksandra, do demokratično-ideoloških premikov pa ni
                        prišlo niti kasneje, na predvečer druge svetovne vojne. Kljub dejstvu, da je
                        država septembra 1931 le navidezno zakorakala na novo pot in si pravzaprav
                        zgolj nadela »psevdoparlamentarno« fasado, pa vendarle ni mogoče
                        spregledati, da je bil tedaj znova vzpostavljen organ, ki mu moremo reči
                        parlament. Čeprav je bil v svoji avtonomiji omejen, čeprav je bila njegova
                        temeljna pravica – pravica sprejemati proračun – okrnjena in čeprav so bili
                        poslanci izvoljeni na podlagi vprašljivega volilnega zakona, ki je med
                        drugim predpisoval javno glasovanje, je vseeno deloval kot zakonodajno
                        predstavniško telo. Novoustanovljeno Narodno predstavništvo je sicer bilo po
                        novi ustavi dvodomno, sestavljala sta ga narodna skupščina in senat.</p>
                </div>
                <div>
                    <head>Obdobje socialistične Jugoslavije (1945-1991)</head>
                    <p>Aprila 1941 je druga svetovna vojna zajela tudi Jugoslavijo. Njeno ozemlje je
                        bilo v celoti okupirano in vlada se je preko Bližnjega vzhoda umaknila v
                        London. Na okupiranih ozemljih je vzniknilo partizansko odporniško gibanje,
                        ki je sčasoma oblikovalo svoje organe oblasti, med drugim tudi svoja
                        predstavniška telesa. V vojni vihri je tako nastajal novi red. Pred koncem
                        vojne je bilo za Jugoslavijo v pravno-formalnem smislu značilno dvovladje –
                        ena vlada je bila v Londonu in je imela <hi rend="italic">de iure</hi>
                        oblast, druga je bila v Jugoslaviji in <hi rend="italic">de facto</hi>
                        vodila uspešen boj in obvladovala vse večje dele ozemlja. Ena vlada je
                        predstavljala »staro« Jugoslavijo, druga »novo«. Zadnji predsednik
                        ministrskega sveta Kraljevine Jugoslavije dr. Ivan Šubašić in predsednik <hi
                            rend="italic">Nacionalnega komiteja osvoboditve Jugoslavije</hi> Josip
                        Broz Tito sta nato sklenila sporazum in oblikovala skupen <hi rend="italic"
                            >Ministrski svet Demokratične federativne Jugoslavije</hi> in tudi
                        skupen začasni parlament. V okviru osvobodilnega gibanja je že deloval AVNOJ
                            (<hi rend="italic">Antifašistični svet narodne osvoboditve
                            Jugoslavije</hi>) kot najvišji predstavniški organ, Narodna skupščina
                        Kraljevine Jugoslavije pa je tudi obstajala, čeprav je bila razpuščena.
                        Dogovor je zato predvideval, da vsi poslanci, izvoljeni decembra 1938, ki se
                        med vojno niso kompromitirali in sodelovali z okupatorjem, vstopijo v
                        razširjeni sestav AVNOJ-a. Ta se je sestal na svojem tretjem zasedanju 7.
                        avgusta 1945, ko je tudi formalno ugasnila in prenehala Narodna skupščina
                        Kraljevine Jugoslavije. Tri dni zatem, 10. avgusta, se je AVNOJ preoblikoval
                        v <hi rend="italic">Začasno narodno skupščino DFJ</hi> in pripravil volitve
                        v ustavodajno skupščino. Ta je nato leta 1946 sprejela <hi rend="italic"
                            >ustavo Federativne ljudske republike Jugoslavije</hi>.</p>
                    <p>Že za časa druge svetovne vojne je torej začela nastajati povsem nova
                        politična ureditev, ki je temeljila na sistemu ljudske oblasti. Slovenija je
                        v procesu dobila status federalne enote (ene od jugoslovanskih republik) z
                        lastno ustavo (republiške ustave so vsebinsko sledile zveznim, sprejete so
                        bile v letih 1947, 1963 in 1974) in državnostjo. Izgradnja novega sistema
                        pod taktirko komunistov je tedaj potekala postopoma, sporazumno z zavezniki,
                        a obenem odločno in korenito. V državi, kjer večstrankarstvo ni bilo
                        zaželeno, je bila oblikovana vsedržavna koalicijsko urejena organizacija,
                        imenovana <hi rend="italic">Ljudska fronta</hi>, v katero je bilo vključenih
                        tudi sedem predvojnih meščanskih strank in kjer je prvo violino igrala
                        partija. T. i. izvenfrontovsko opozicijo so onemogočali (komunisti so imeli
                        nadzor tako nad represivnim aparatom in Ozno kot nad mediji) in naposled ni
                        nastopila na volitvah. Za glasove volivcev se je potegovala le ena lista, ki
                        bi lahko v vsakem primeru računala na zmago. Kot je poročala ameriška
                        ambasada v Jugoslaviji jeseni leta 1945 v Washington, se je država
                        spreminjala v totalitarno policijsko tvorbo, kjer ni svobode govora in
                        tiska, <hi rend="italic">»da pa kljub temu prave opozicije in nasprotovanj
                            obstoječemu stanju skorajda ni«.</hi></p>
                    <p>Medtem ko je v nekaterih delih Jugoslavije, zlasti v Srbiji, vsem težavam
                        navkljub zaznati opozicijsko dejavnost, je bil položaj v Sloveniji povsem
                        drugačen. Ljudskofrontno idejo in politično obliko so na Slovenskem
                        komunisti udejanjili že v začetku vojne v Jugoslaviji leta 1941, ko so
                        ustanovili <hi rend="italic">Osvobodilno fronto</hi>, prvega marca 1943 pa
                        so jo s t. i. <hi rend="italic">Dolomitsko izjavo</hi> dokončno utrdili.
                        Takoj po vojni se je OF na kongresu razglasila za »edinega političnega
                        predstavnika za vso Slovenijo«. Dejanska moč OF, ki je prvenstveno izhajala
                        iz upora proti okupatorju in zmage v narodnoosvobodilni vojni, tudi ni bila
                        vprašljiva. Politična podoba Slovenije po letu 1945 je postajala vse bolj
                        monolitna. Vzroki za skorajda popolno odsotnost opozicije pa niso temeljili
                        izključno v delovanju komunistov, temveč tudi v ravnanju predvojnih strank.
                        Njihova medvojna drža in kolaboracionistična dediščina sta jih odrinili na
                        rob političnega prostora.</p>
                    <p>Poleg enostrankarstva sta bili ključni značilnosti povojnega sistema še
                        konstantno oddaljevanje od principov delovanja klasičnega parlamentarnega
                        sistema in postopno uvajanje specifičnega korporativističnega sistema, kar
                        se je kazalo tudi v podobi vsakokratnih skupščin. Ustavodajna skupščina je
                        bila sestavljena iz dveh domov: zvezne skupščine, ki je bila izvoljena na
                        podlagi vsedržavne splošne in enake pravice, in skupščine narodov, v kateri
                        je imela vsaka republika 25 predstavnikov. Na republiških ravneh so
                        obstajale enodomne skupščine ljudskih republik.</p>
                    <p>Po ustavni reformi leta 1953 je bila z <hi rend="italic">ustavnim
                            zakonom</hi>, ki je pomenil začetek uvajanja samoupravljanja, skupščina
                        narodov priključena zvezni skupščini, namesto nje pa je bil oblikovan nov
                        dom, imenovan svet proizvajalcev. Vanj so posredno volili zaposleni po
                        posameznih gospodarskih panogah, kar je bil prvi korak v smeri
                        korporativizma. Z novo <hi rend="italic">ustavo leta 1963</hi> je sledila
                        nadaljnja sistemska nadgradnja. Zvezna skupščina, kasneje preimenovana v
                        Skupščino SFRJ, se je razširila na pet zborov: zvezni zbor (z vključenim
                        zborom narodov), gospodarski zbor, prosvetno-kulturni zbor,
                        socialno-zdravstveni zbor in organizacijsko-politični zbor. V republikah je
                        bil uveden enak sistem, s tem da je namesto zveznega zbora obstajal
                        republiški zbor. S še zadnjo temeljito <hi rend="italic">ustavno reformo
                            leta 1974</hi> (in še prej z ustavnimi amandmaji v letih 1968–1971) je
                        bil nato dosežen vrhunec »jugoslovanskega eksperimenta«. Uveden je bil
                        delegatski sistem, nepregleden in neživljenjski posreden koncept totalnega
                        samoupravljanja. Skupščina SFRJ je znova postala dvodomna, sestavljena iz
                        dveh enakopravnih domov: zveznega zbora in zbora republik in pokrajin, kamor
                        je delegate delegiralo šest republiških skupščin in dve avtonomni pokrajini.
                        Republiške skupščine, torej tudi slovenska, so postale tridomne, sestavljene
                        iz zbora združenega dela, zbora občin in družbenopolitičnega zbora.</p>
                    <p>Ne država ne partija seveda nista bili ves čas statični in nespremenljivi,
                        nasprotno, ves čas sta bili v nenehnem spreminjanju, preobražanju. Že ob
                        koncu petdesetih let se je razvojno gledišče monolitne partije razcepilo na
                        dva kraka – centralističnega, ki je zagovarjal močno partijo, represivni
                        aparat in planski sistem gospodarjenja, ter demokratičnejšega (slovenskega
                        in hrvaškega) z idejami modernizacije, decentralizacije in nujne gospodarske
                        preobrazbe. Centralistični blok je bil pri uveljavljanju svojih načel
                        uspešnejši, saj je ustava iz leta 1963 bolj upoštevala njihova stališča.
                        Titovo mnenje jim je bilo naklonjeno. Toda le malo pozneje se je politično
                        ozračje začelo spreminjati. Ideje federalističnega bloka so pridobivale
                        specifično težo. Ustava iz leta 1974 je bila na videz pisana na kožo
                        federalistov, saj je vpeljala želeni (kon)federativni model, a se hkrati
                        pokazala kot nekonsistentna in neučinkovita.</p>
                    <p>Druga jugoslovanska država se je podobno kot njena monarhična predhodnica
                        soočala s konstantnimi notranjimi krizami, ki so dosegle svoj vrh konec
                        osemdesetih let. V vsej krizni večplastnosti, tako gospodarski kot družbeni
                        in politični, so se sicer oblikovale številne politične rešitve, a so te
                        bile zelo različne in izrazito povezane s posameznimi republiškimi elitami,
                        kar je ob federativni strukturi države vodilo do hudih medsebojnih
                        zaostritev. Kot najmočnejša in tudi najbolj agresivna se je izoblikovala
                        elita okoli Slobodana Miloševića (sprva predsednika CK Zveze komunistov
                        Srbije, nato predsednika predsedstva Socialistične republike Srbije), ki se
                        je skupaj s svojimi zavezniki (črnogorskim, kosovskim in vojvodinskim
                        vodstvom) zavzemala za večja pooblastila centralnih federalnih oblasti,
                        torej redukcijo federalizma in klasični socialistični sistem, kot ga je
                        Jugoslavija imela pred ustavnimi reformami v letih 1971−1974. Na drugi
                        strani se je oblikovala ohlapna povezava Slovenije, Hrvaške, Bosne in
                        Hercegovine ter Makedonije, ki jih je družil predvsem strah pred
                        centralistično in nacionalistično ofenzivo Miloševićevega kroga. Znotraj
                        tega kroga je najbolj jasna stališča zastopalo vodstvo Zveze komunistov
                        Slovenije; ta so bila usmerjena zlasti v demokratizacijo družbe, v
                        dopuščanje oblikovanja nekomunističnih političnih skupin, večjo vlogo
                        republik in tržno gospodarstvo.</p>
                    <p>Že tako rahel federativni sistem se je vse bolj rahljal, politični nadzor v
                        posameznih republikah je popuščal. Zahteve po pluralizmu in sistemskih
                        spremembah so postajale vse bolj odločne. Slovenska socialistična skupščine
                        je tako v svojem zadnjem mandatnem obdobju 1986−1990 postala eden ključnih
                        dejavnikov mirnega in evolutivnega prehoda v večstrankarski parlamentarni
                        sistem in neodvisnost. Septembra 1989 je s številnimi ustavnimi amandmaji k
                        slovenski republiški ustavi najprej zagotovila ustrezno podlago za postopno
                        osamosvojitev in večstrankarstvo, nato pa sprejela tudi ustrezno volilno
                        zakonodajo in razpisala prve povojne demokratične volitve.</p>
                    <p>Na aprilskih volitvah leta 1990 so se za glasove volivcev poleg nekaterih
                        nekdanjih družbenopolitičnih organizacij, preoblikovanih v stranke,
                        potegovale tudi nove stranke, združene v koalicijo Demos. Te so skupno tudi
                        prejele večino glasov in oblikovale vlado. Politično življenje je vse bolj
                        potekalo v duhu večstrankarskega parlamentarizma, četudi je sistemsko še
                        zmerom obstajala »zgolj« tridomna delegatska skupščina. Skupščina se je
                        uveljavila kot klasični predstavniški organ z eno osrednjih političnih vlog
                        v pripravah na osamosvojitev. Petindvajsetega junija je nato tudi sprejela
                        tri osamosvojitvene dokumente, na podlagi katerih je Slovenija postala
                        samostojna in neodvisna država, pol leta zatem pa še novo ustavo.</p>
                </div>
            </div>
        </body>
    </text>
</TEI>
